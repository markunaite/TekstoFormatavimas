<!DOCTYPE html>
<html lang="lt">

<head>
    <meta charset="utf-8">
    <title>Tekstas</title>

    <link href="css/style.css" rel="stylesheet">

</head>


<body>


    <h1>Praeities egzotika: Lietuvos rinktinės viešnagė pasaulio čempionų šalyje</h1>



    <p class="pirmas"> Istorinė dvikova įvyko 1996 metų spalio 16 dieną Brazilijos mieste Terezinoje. Stebint beveik 50
        tūkst. žiūrovų,
        po
        „originaliojo“ Ronaldo „hat-tricko“ tuometiniai pasaulio čempionai nugalėjo rezultatu 3:1.
        <span>Lietuvoje toks rezultatas buvo priimtas labai pozityviai. Juk žaista su 1994-ųjų pasaulio čempionais,
            kurių
            vardas
            visiems varžovams kėlė ir kelia pagarbią baimę. </span> Tiesa, tų rungtynių futbolo gerbėjai tiesiogiai
        matyti negalėjo.
        LRT
        televizija susitikimo įrašą parodė tik po kelių dienų.</p>



    <h1>Sveiks Valio</h1>

    <div class="pirmasdiv">

        <p class="antras">
            1996-ųjų rudenį į Braziliją išvykusios Lietuvos rinktinės branduolį sudarė nacionalinio čempionato žaidėjai
            ir
            iš trijų klubų – Vilniaus „Žalgirio“, Kauno „Inkaro“ ir „FBK Kauno“.<span>Vienos stipriausių šalies ekipos
                Šiaulių „Karedos“ narių
                rinktinėje nebuvo dėl ankstesniame mūsų straipsnyje aprašyto konflikto su LFF vadovu Vytautu
                Dirmeikiu.</span>
            V. Dirmeikis vertintas prieštaringai, tačiau turėjo išskirtinę savybę – rinktinei vis suorganizuodavo
            egzotiškų
            kelionių. Tokia ir buvo turnė į pasaulio čempionų šalį.</p>


    </div>


    <h1>Sveiks Valio</h1>


    <p class="trecias">Tuomet su rinktine keliavęs Naglis Miknevičius mano, kad brazilai lietuvius pasirinko kaip
        atsarginį variantą.
        <span>„Jie buvo suplanavę žaisti kontrolines rungtynes su Nigeriija. </span>Tačiau tais pačiais metais vykusioje
        Atlantos
        olimpiadoje Nigerijos futbolininkai tapo olimpiniais čempionais, pusfinalyje įveikę brazilus. Jie tikriausiai
        pamanė, kad pasiekė viską ir kvietimo į Braziliją atsisakė. Tuomet per kažkokį vokiečių agentą kvietimas pasiekė
        V. Dirmeikį
        ir jis ėmė derinti reikalus“, – „Sveiks Valio“ pasakojo buvęs „FBK Kauno“ gynėjas.</p>


    <h1>Sveiks Valio</h1>

    <p class="ketvirtas">Visos kelionės metu Lietuvos rinktinę gaubė iki tol neregėtas dėmesys. <span>Netgi mūsiškių
            treniruotes stebėdavo apie
            10
            tūkst. aistruolių.</span></p>


    <h1>Sveiks Valio</h1>

    <div class="antrasdiv">

        <p class="penktas"> Toks ažiotažas suprantamas, nes dėl futbolo pamišusioje Brazilijoje nacionalinė rinktinė
            atokesnėse vietovėse
            žaisdavo
            retai. <span>Tad Terezinos gyventojams tai buvo didžiulė šventė.
                Net Lietuvoje nesijautę žvaigždėmis, „Žalgirio“, „Inkaro“ ir „FBK Kauno“ futbolininkai </span>
            Terezinoje pirmą kartą
            sulaukė
            išskirtinio susidomėjimo.</p>

    </div>

    <h1>Sveiks Valio</h1>
    <p class="sestas">
        „Jaudulio tikrai buvo. Bet man labai patiko trenerio Benjamino Zelkevičiaus prieš rungtynes pasakytos mintys.
        <span>Žodis į
            žodį neatkartosiu, bet treneris nuramino visus pasakydamas, kad ištisos Lietuvos futbolininkų kartos net
            nepagalvodavo,
            kad kada nors žais prieš brazilus, </span> Treneris pasakė, kad eitume į aikštę nieko nebijodami ir
        mėgautumės kiekviena
        akimirka. Šie žodžiai sumažino įtampą“, – sakė N. Miknevičius.</p>

    <h1>Sveiks Valio</h1>

    <div class="treciasdiv">

        <p class="septintas">Rungtynes brazilai pradėjo sėkmingai ir jau 14 min. išsiveržė į priekį po Ronaldo įvarčio.
            Tačiau 21 min.
            sužibėjo
            Orestas Buitkus. „FBK Kauno“ saugas iš toli smūgiavo taip galingai, <span>kad kamuolys brazilų vartininko
                Armelino
                Zetti
                ginamų vartų tinkle rado nesandarią spragą ir iššoko lauk. Po šio epizodo lietuviams netgi paplojo
                šeimininkų
                publika.</span>
            Vis tik pasaulio čempionai neleido įvykti sensacijai. Tuomet „Barcelona“ klube žaidęs Ronaldo 45 ir 63 min.
            pelnė dar du
            įvarčius, nulemdamas saviškių pergalę 3:1.</p>


    </div>

    <h1>Sveiks Valio</h1>

    <div class="ketvirtasdiv">

        <p class="astuntas">Varžovams mušant trečią įvartį, skaudžiai nudegė N. Miknevičius. Jis bandė paridenti kamuolį
            vartininkui
            Algimantui
            Briauniui, <span> tačiau Ronaldo pasirodė greitesnis ir „išmaudęs“ abu lietuvius, įmušė trečią kartą.
                B. Zelkevičius šį epizodą žurnalistams aiškino labai įdomiai: „Miknevičius, prieš tai išmušęs kamuolį į
                užribį,
                buvo
                tribūnų nušvilptas, todėl antrąsyk to nenorėjo daryti ir mėgino grąžinti kamuolį vartininkui. Deja, per
                silpnai.“</span>
            „Ne visai taip, – prabėgus 23 metams, šypteli N. Miknevičius. – Ne dėl baimės taip nutiko. Norėjau A.
            Briauniui
            atlikti
            perdavimą, bet kamuolys kažkaip lėtai slydo, o Ronaldo nuprausė mus abu ir dar padėtį atskubėjusį Giedrių
            Žutautą
            sėkmingai „pasodino“ į vartus.“</p>

    </div>

    <h1>Sveiks Valio</h1>

    <p class="devintas">
        Po rungtynių lietuviai trumpai pasišnekučiavo su brazilais, bet toli gražu ne visiems pavyko susirinkti
        trokštamus
        suvenyrus – legendinių varžovų marškinėlius.
        <span>„Nevyko tokioms rungtynėms įprasto apsikeitimo marškinėliais. Brazilai aiškino, kad jų aprangos pažadėtos
            draugams, pažįstamiems, rėmėjams ir t.t. Tik po kurio laiko jų trenerio Mario Zagallo paliepimu mums perdavė
            dvejus
            marškinėlius,bet aiškiai pasakė, kam jie skirti – iki keitimo žaidusiam a.a. vartininkui Valdemarui
            Martinkėnui ir saugui Dariui
            Maciulevičiui. </span> Turbūt jie brazilams paliko didžiausią įspūdį“, – prisiminė N. Miknevičius.</p>

    <h1>Sveiks Valio</h1>

    <p class="desimtas">Jis pats žaidė 4-uoju numeriu pažymėtais marškinėliais ir juos prieš dvejus metus padovanojo
        mėgėjų komandos AFK
        organizuojamam „Alternatyviam paramos aukcionui“.
        <span>„Marškinėliai – tik dalis žaidimo. Juk su jais daugiau nebežaisiu, o kažkam tai galbūt taps gražiu
            prisiminimu“,
            – savo
            sprendimą komentavo N. Miknevičius. </span>
        Pasirodymas mače su Brazilija Lietuvos rinktinei atvėrė platesnius kelius. Vėliau jie vėl buvo kviečiami į Pietų
        Ameriką
        ir žaidė su kitomis regiono futbolo lyderėmis Čile bei Argentina. </p>


</body>

</html>